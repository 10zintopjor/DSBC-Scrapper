<div class="news-section">
<ul class="breadcrumbs">
<li><a href="http://www.dsbcproject.org">Home</a></li>
<li><a href="http://www.dsbcproject.org/canon-text/categories">Canon Text</a></li>
<li><a href="http://www.dsbcproject.org/canon-text/category/1">Romanized</a></li><li><a href="http://www.dsbcproject.org/canon-text/category/2">sūtrapiṭaka</a></li> <li>
<a href="http://www.dsbcproject.org/canon-text/list/3">avadāna</a>
</li>
<li class="current">Prathama adhyāyaḥ</li>
</ul>
<h3 class="abour">Prathama adhyāyaḥ</h3>
<h5 style="color:#000">Technical Details</h5>
<div class="row">
<div class="title-info">
<div class="large-12 medium-12 small-12 columns">
<div class="title-tag">
<ul class="times">
<li><span class="week">Text Version:</span>
<div class="hours">Romanized</div>
</li>
<li><span class="week">Input Personnel: </span>
<div class="hours">DSBC Staff</div>
</li>
<li><span class="week">Input Date: </span>
<div class="hours">2008</div>
</li>
<li><span class="week">Proof Reader:  </span>
<div class="hours">Miroj Shakya</div>
</li>
<li><span class="week">Supplier:  </span>
<div class="hours">Nagarjuna Institute of Exact Methods</div>
</li>
<li><span class="week">Sponsor:  </span>
<div class="hours">University of the West</div>
</li>
</ul>
</div>
</div>
</div>
</div>
<!-- end of title information -->

                                                        svayambhu purāṇa<br/>
<br/>
<br/>
<br/>&#13;
prathama adhyāyaḥ<br/>
<br/>
<br/>
<br/>&#13;
svayambhūdharmadhātusamutpatti nidānakathā<br/>
<br/>
<br/>
<br/>&#13;
om namaḥ śrī dharmadhātuvāgīśvarāya sarva buddhadharmabodhisattvebhyaḥ|<br/>
<br/>
<br/>
<br/>&#13;
śrīmatā yena saddharmastrailoke saṃprakāśitaḥ|<br/>
<br/>&#13;
śrīghanaṃ taṃ mahābuddhaṃ vandeka'haṃ śaraṇāśritaḥ||1||<br/>
<br/>
<br/>
<br/>&#13;
natvā trijagadīśānaṃ dharmadhātujinālayaṃ|<br/>
<br/>&#13;
tatsvayambhūsamuddeśaṃ vakṣāmi śṛṇutādarāt||2||<br/>
<br/>
<br/>
<br/>&#13;
śraddhayā yaḥ śṛṇotīmāṃ svayambhūtpattisatkathāṃ|<br/>
<br/>&#13;
pariśuddhatrikāyāḥ sa bodhisattvo bhaved dhruvaṃ||3||<br/>
<br/>
<br/>
<br/>&#13;
tadyathā bhūtpurābhijñaḥ jayaśrī sugatātmajaḥ|<br/>
<br/>&#13;
bodhimaṇḍavihāre sa bijahāra sasāṃdhikaḥ||4||<br/>
<br/>
<br/>
<br/>&#13;
tatra jineśvaro nāma bodhisattva mahāmatiḥ|<br/>
<br/>&#13;
śraddhayā śaraṇaṃ gatvā jayaśrīyaṃ upāśrayet||5||<br/>
<br/>
<br/>
<br/>&#13;
tadā dhīmānjayaśrīḥ sa sarvasattva hitārthavit|<br/>
<br/>&#13;
saddharmasamupādeṣṭuṃ sabhāsane samāśrayet||6||<br/>
<br/>
<br/>
<br/>&#13;
tatra sarve mahāsattvā bodhisattvā jinātmajāḥ|<br/>
<br/>&#13;
arhanto bhikṣavaścāpi brahmacāriṇaḥ śrāvakāḥ||7||<br/>
<br/>
<br/>
<br/>&#13;
bhikṣuṇyo brahmacāriṇyo bratinaścāpyupāsakāḥ|<br/>
<br/>&#13;
upāsikāstathānye'pi gṛhasthaśca mahājanāḥ||8||<br/>
<br/>
<br/>
<br/>&#13;
brāhmaṇāstirthīkāścāpi yatayaśca tapasvinaḥ|<br/>
<br/>&#13;
rājāno mantriṇomātyāḥ sainyādhipatiśca paurikāḥ||9||<br/>
<br/>
<br/>
<br/>&#13;
grāmyā janapadāścāpi tathānyavāsino janāḥ|<br/>
<br/>&#13;
tatsaddharmāmṛtaṃ pātuṃ śraddhayā samupāgatāḥ||10||<br/>
<br/>
<br/>
<br/>&#13;
tatra sabhāsanāsīnaṃ tamarhataṃ jayaśrīyaṃ|<br/>
<br/>&#13;
abhyarcya sādaraṃ natvā tatsabhāyāṃ yathākramaṃ||11||<br/>
<br/>
<br/>
<br/>&#13;
kṛtāṃjalipuṭāḥ sarve parivṛtya samantataḥ|<br/>
<br/>&#13;
puraskṛtya samudvikṣya samāśrayan samāhitāḥ||12||<br/>
<br/>
<br/>
<br/>&#13;
tān sarvān samupāsīnān saddharma śravaṇotsukān|<br/>
<br/>&#13;
dṛṣṭvā jinaśrī bodhisattvaḥ samutthitaḥ||13||<br/>
<br/>
<br/>
<br/>&#13;
udvahannuttarāsaṃgaṃ sāṃjali samupāśritaḥ|<br/>
<br/>&#13;
jānubhyāṃ bhūtale dhṛtvā sampaśyannevamavravīt||14||<br/>
<br/>
<br/>
<br/>&#13;
bhadantoharṣamicchāmi carituṃ bodhisaṃvaraṃ|<br/>
<br/>&#13;
tadādau kiṃ vrataṃ dhṛtvā saṃcareya samāhitaḥ||15||<br/>
<br/>
<br/>
<br/>&#13;
tad bhavān samupādisya sarvānasmān prabodhayan|<br/>
<br/>&#13;
bodhimārge samāyujya cārayituṃ śubherhati||16||<br/>
<br/>
<br/>
<br/>&#13;
iti saṃprārthitaṃ tena śrutvā ca sugatātmajaḥ|<br/>
<br/>&#13;
jayaśrīstaṃ mahāsattvaṃ sabhāmantraivamādiśat||17||<br/>
<br/>
<br/>
<br/>&#13;
śrṛṇu vatsāsti te vāṃchā sambodhisaṃvare yadi|<br/>
<br/>&#13;
yathākramaṃ pravakṣāmi saṃbodhivratasādhanaṃ||18||<br/>
<br/>
<br/>
<br/>&#13;
yo vāṃchā tatra saṃsāre carituṃ bodhisaṃvaraṃ|<br/>
<br/>&#13;
sa ādau śaraṇaṃ gatvā sadguruṃ samupāśrayeta||19||<br/>
<br/>
<br/>
<br/>&#13;
tadupadeśamāsādya yathāvidyi samāhitaḥ||20||<br/>
<br/>
<br/>
<br/>&#13;
tīrthe snātvā viśuddhātmā triratnaśaraṇaṃ gatāḥ|<br/>
<br/>&#13;
yathāvidhi samabhyarcya saṃbodhi nihitāśayaḥ||21||<br/>
<br/>
<br/>
<br/>&#13;
upoṣadhaṃvratamādhāya samācarejjagaddhite|<br/>
<br/>&#13;
evaṃ yaścarate nityaṃ saṃbodhimānasaḥ sudhīḥ||22||<br/>
<br/>
<br/>
<br/>&#13;
pariśuddha trikāyaḥ sa bodhisattve bhaved|<br/>
<br/>&#13;
bodhisattvo mahāsattvaḥ sarvvasattva hitārthabhṛt||23||<br/>
<br/>
<br/>
<br/>&#13;
kramātsaṃbodhi saṃbhāraṃ saṃpūrayet samāhitaḥ|<br/>
<br/>&#13;
etatpuṇyābhiyuktātmācaturbrahma vihāradhṛk||24||<br/>
<br/>
<br/>
<br/>&#13;
niḥkleśo nirjjayanmārona saṃbodhiḥ samavāpnuyāt||25||<br/>
<br/>
<br/>
<br/>&#13;
evaṃ sarvatra lokeṣu saddharma saṃprakāśayan|<br/>
<br/>&#13;
samāpya saugataṃkārya sunirvṛtimavāpnuyāt||26||<br/>
<br/>
<br/>
<br/>&#13;
tato'rhaṃ sugato bhūtvā sarvvānsattvānpravodhayan|<br/>
<br/>&#13;
bodhimārge pratiṣṭhāpya saṃvṛttau saṃpracārayet||27||<br/>
<br/>
<br/>
<br/>&#13;
evaṃ sarve'pi saṃbuddhāḥ yetītā apyanāgatāḥ|<br/>
<br/>&#13;
varttamānāśca te hayetad vratapuṇya vipākataḥ||28||<br/>
<br/>
<br/>
<br/>&#13;
bodhiprāpya jinā āsanbhaviṣyanti bhavantyapi|<br/>
<br/>&#13;
evaṃ sarve mahāsattvā bodhisattvā jinātmajāḥ|| 29||<br/>
<br/>
<br/>
<br/>&#13;
arhanto'pi thā sarve pariśuddhatrimaṇḍalāḥ|<br/>
<br/>&#13;
bodhiṃ prāpya sunirvāṇaṃ yātā yāsyanti yāntyataḥ||30||<br/>
<br/>
<br/>
<br/>&#13;
evaṃ yūyaṃ parijñāya yadecchatha sunivṛtiṃ|<br/>
<br/>&#13;
triratnaśaraṇaṃ gatvā saṃcaradhvamidaṃ vrataṃ||31||<br/>
<br/>
<br/>
<br/>&#13;
iti tena samādiṣṭaṃ śrutvā sa sugatātmajaḥ|<br/>
<br/>&#13;
jineśvaraṃ tamarhantaṃ sampaśyannevamavravīt||32||<br/>
<br/>
<br/>
<br/>&#13;
bhadanta śrotumichāmi tad vratasthānamuttamaṃ|<br/>
<br/>&#13;
etad vrataṃ caretkutra taddeśaṃ samupādiśat||33||<br/>
<br/>
<br/>
<br/>&#13;
iti saṃprārthite tena jayaśrīḥ sa mahāmatiḥ|<br/>
<br/>&#13;
jineśvaraṃ mahāsattvaṃ taṃ paśyannevamādiśat||34||<br/>
<br/>
<br/>
<br/>&#13;
śṛṇu vatsa samādhāyaṃ vratasthānasamuttamaṃ|<br/>
<br/>&#13;
munīśvarairyathākhyātaṃ tathā vakṣāmi te'dhunā||35||<br/>
<br/>
<br/>
<br/>&#13;
puṇyakṣetreṣu tīrtheṣu vihāre sugatāśrame||<br/>
<br/>&#13;
buddhānāṃ nivṛtānāṃca caityeṣu pratimāsu ca||36||<br/>
<br/>
<br/>
<br/>&#13;
buddhakṣetreṣu sarvatra vratasthānaṃ samuttamaṃ|<br/>
<br/>&#13;
eteṣvami samākhyātaṃ svayambhūcaityaṃ uttamaṃ||37||<br/>
<br/>
<br/>
<br/>&#13;
evaṃ vijñāya yo dhīmānvrataṃ caritumicchati|<br/>
<br/>&#13;
sa svayambhū jinakṣetraṃ āśritya caratāṃ vrataṃ||38||<br/>
<br/>
<br/>
<br/>&#13;
svayambhūkṣetramāśritya yaścarati vrataṃ mudā|<br/>
<br/>&#13;
sa labhet tanmahat puṇyamakṣayaṃ bodhisādhanaṃ||39||<br/>
<br/>
<br/>
<br/>&#13;
etat puṇyaṃ viśuddhātmā bhadraśrī sadguṇāśrayaḥ|<br/>
<br/>&#13;
bodhisattvo mahābhijñā bhavajjinātmajo dhruvaṃ||40||<br/>
<br/>
<br/>
<br/>&#13;
durgatiṃ na brajet kvāpi saṃsāre sa kadācana|<br/>
<br/>&#13;
sadā sadgatisaṃjāto bodhicaryāvrataṃ caret||41||<br/>
<br/>
<br/>
<br/>&#13;
evaṃ sa saṃsaralloke kṛtvā sarvatra bhadratā<br/>
<br/>&#13;
saṃbodhi praṇidhiṃ dhṛtvā saṃcare tadjagaddhite||42||<br/>
<br/>
<br/>
<br/>&#13;
evaṃ ca bodhi saṃbhāraṃ pūrayitvā yathākramaṃ|<br/>
<br/>&#13;
trividhāṃ bodhimāsādyaḥ nirvṛtipadamāpnuyāt||43||<br/>
<br/>
<br/>
<br/>&#13;
evaṃ yūyaṃ parijñātvāḥ svayambhūsthāna āśritā|<br/>
<br/>&#13;
triratnaśaraṇaṃ gatvā saṃcaratha vratottamaṃ||44||<br/>
<br/>
<br/>
<br/>&#13;
etattenārhatādiṣṭaṃ śrutvā sa sugatātmajaḥ|<br/>
<br/>&#13;
jayaśriyaṃ tamarhantaṃ sampaśyannevamabravīt||45||<br/>
<br/>
<br/>
<br/>&#13;
bhadanta bhavatā diṣṭaṃ śrutvā me rocate manaḥ|<br/>
<br/>&#13;
svayambhūcaityamārādhya carituṃ vratamābhavaṃ||46||<br/>
<br/>
<br/>
<br/>&#13;
svayambhū caityarājaḥ śrīdharmadhātu jinālayaḥ|<br/>
<br/>&#13;
kutrāstyatra mahīloke tat samādeṣṭumarhati||47||<br/>
<br/>
<br/>
<br/>&#13;
iti saprārthitaṃ tena śrutvāṃ so'rhan yatiḥ sudhīḥ|<br/>
<br/>&#13;
jayaśrī staṃ mahāsattva samālokyaivamādiśata||48||<br/>
<br/>
<br/>
<br/>&#13;
vidyate'tra mahīloke uttarasyāṃ himālaye|<br/>
<br/>&#13;
nepāla iti vikhyāteḥ gopucchākhyernagottamaḥ||49||<br/>
<br/>
<br/>
<br/>&#13;
tadgirernāma cāturdhya caturyugeṣu vartate|<br/>
<br/>&#13;
tadyathābhūdyuge satye padmagiririti smṛtaḥ||50||<br/>
<br/>
<br/>
<br/>&#13;
tretāyāṃ vajrakūṭākhyo gośṛṃgo dvāpare smṛtaḥ|<br/>
<br/>&#13;
idānīṃ tu kalau'sau gopuccha iti viśrutaḥ||51||<br/>
<br/>
<br/>
<br/>&#13;
so'piśailo idānītu lokai nepāla deśakaiḥ|<br/>
<br/>&#13;
sāmheguriti vikhyāta stathāsaṃprasthito bhuvi||52||<br/>
<br/>
<br/>
<br/>&#13;
sa sarvadhāturalādi sarvadravyamayoktamaḥ|<br/>
<br/>&#13;
aśvattha pramukhairsavairpādapaiḥ saṃpraśobhitaḥ||53||<br/>
<br/>
<br/>
<br/>&#13;
sarvatra kusumairkāntaḥ saṃrvoṣadhiphaladrumaiḥ|<br/>
<br/>&#13;
sarvapakṣivirāvaiścaḥ bhramadbhramaranisvanaiḥ||54||<br/>
<br/>
<br/>
<br/>&#13;
jantubhiḥ sakalaḥ sneha nivaddhamaitramānasaiḥ|<br/>
<br/>&#13;
tapasvivaddhayā bhadracāribhiḥ saniṣevitaḥ||55||<br/>
<br/>
<br/>
<br/>&#13;
aṣṭāṃga guṇasaṃpanna saṃśuddhāmṛtanirjharaiḥ|<br/>
<br/>&#13;
śobhitaḥ puṣpagaṃdhādhi saṃvāsitaiḥ samīraṇaiḥ||56||<br/>
<br/>
<br/>
<br/>&#13;
saṃsevitaḥ sadā divya mahotsāhairvivājitaḥ|<br/>
<br/>&#13;
sarvalokādhipairnityaṃ saṃsevitaḥ samādaraiḥ||57||<br/>
<br/>
<br/>
<br/>&#13;
tatra ratnamaya padmaḥ karṇṇikāyāṃ samāśritaḥ|<br/>
<br/>&#13;
divya sphaṭikaratnābhajyotirūpo nirañjanaḥ||58||<br/>
<br/>
<br/>
<br/>&#13;
ekahastaḥ pramānoccaścaityarūpo jināśrayaḥ|<br/>
<br/>&#13;
svayambhūḥ sarvalokānāṃ bhadrārtha samavasthitaḥ||59||<br/>
<br/>
<br/>
<br/>&#13;
brahma śakrādibhirdevaiḥ sarvaillokādhipairapi|<br/>
<br/>&#13;
sarvairdaityādhipaiścāpi nāgendraiḥ garuḍairapi||60||<br/>
<br/>
<br/>
<br/>&#13;
siddhai vidyādharaiḥ sādhyairūryakṣagandharvakinnaraiḥ|<br/>
<br/>&#13;
rākṣasendraiśca rudraiśca grahaistārāgaṇairapi||61||<br/>
<br/>
<br/>
<br/>&#13;
vasubhiścāpsarobhiścaḥ sarvaiśva tridaśādhipaiḥ|<br/>
<br/>&#13;
ṛṣibhiryatibhiḥ sarvai yogibhi brahmacāribhiḥ||62||<br/>
<br/>
<br/>
<br/>&#13;
sarvaiśca tīrthikai vijñaistāpasaiścāpisajjanaiḥ|<br/>
<br/>&#13;
divāniśaṃ catuḥ saṃdhyaṃ dṛṣṭvā smṛtvā pravanditaḥ||63||<br/>
<br/>
<br/>
<br/>&#13;
nityakālaṃ samāgate samabhyarcya samādarāt|<br/>
<br/>&#13;
saṃstutibhiḥ mahotsāhaiḥ saṃmānitābhivanditaḥ||64||<br/>
<br/>
<br/>
<br/>&#13;
evaṃ sa trijagannāthaḥ svayambhū dharmadhātukaḥ|<br/>
<br/>&#13;
sarvaloka hitārthena saṃbhāṣayansamāsthitaḥ||65||<br/>
<br/>
<br/>
<br/>&#13;
idānīntu kalau lokā duṣṭāḥ krūrāśayā śaṭhāḥ|<br/>
<br/>&#13;
dṛṣṭavedaṃ dharmadhātuṃ hi hariṣyanti na saṃśayaḥ||66||<br/>
<br/>
<br/>
<br/>&#13;
ityasau śilayāchādya gupti kṛtvā prakāśitaḥ|<br/>
<br/>&#13;
tadupariṣṭīkābhiśca vidhāya caityamuttama||67||<br/>
<br/>
<br/>
<br/>&#13;
chātradhvajapatākābhiralaṃkṛtyādhyatiṣṭhataṃ|<br/>
<br/>&#13;
tatrāpi sarvalokaiśca sarvalokādhipairapi||68||<br/>
<br/>
<br/>
<br/>&#13;
samāgatya samārādhya samabhyarcyābhivanditaḥ|<br/>
<br/>&#13;
satkāraiśca mahotsāhaiḥ stutipradakṣiṇādibhiḥ||69||<br/>
<br/>
<br/>
<br/>&#13;
praṇāmaiśca samārādhya sevito mānito'rcitaḥ|<br/>
<br/>&#13;
evaṃ sa trijagannātho dharmadhātu jinālayaḥ||70||<br/>
<br/>
<br/>
<br/>&#13;
sarvasattva śubhārthena saṃśobhitā vyavasthitaḥ|<br/>
<br/>&#13;
tatra ye śaraṇaṃ gatvā yānti śuddhayā mudā||71||<br/>
<br/>
<br/>
<br/>&#13;
durggatiṃ te na gachanti saṃsāre'tra kadācana<br/>
<br/>&#13;
sadgatāveva saṃjātā dharmmaśrī saṃghaśobhitā||72||<br/>
<br/>
<br/>
<br/>&#13;
bodhisattvā mahāsattvāḥ pariśuddhatrimaṇḍalāḥ|<br/>
<br/>&#13;
bhadraśrī sadguṇadhārā sarvasattva hitaṃkarāḥ||73||<br/>
<br/>
<br/>
<br/>&#13;
bodhicaryāvrataṃ dhṛtvā saṃcare jagaddhite|<br/>
<br/>&#13;
evaṃ yūyamapi jñātvā śraddhayā śaraṇa gatāḥ||74||<br/>
<br/>
<br/>
<br/>&#13;
svayambhūcaityamārādhya saṃcaradhvaṃ vrataṃ sadā|<br/>
<br/>&#13;
evaṃ kṛtvātra saṃsāre bhadraśrī sadguṇāśrayā||75||<br/>
<br/>
<br/>
<br/>&#13;
bodhisattvā mahāsattvā jinātmajā bhaviṣyathaḥ|<br/>
<br/>&#13;
tataḥ saṃbodhisaṃbhāraṃ pūrayitvā yathākramaṃ||76||<br/>
<br/>
<br/>
<br/>&#13;
trividhāṃ bodhimāsādya saṃbuddhapadamāpsyathaḥ|<br/>
<br/>&#13;
iti tena samādiṣṭaṃ niśaṃmya sa mahāmatiḥ||77||<br/>
<br/>
<br/>
<br/>&#13;
śāstāraṃ taṃ samālokya punarevamavocata|<br/>
<br/>&#13;
bhadanta śrotumicchāmi yatsvayambhū jinālayaḥ||78||<br/>
<br/>
<br/>
<br/>&#13;
kadā svayaṃ samutpannaḥ kathaṃ ca tadupādiśa|<br/>
<br/>&#13;
iti saṃprārthita tena śrutvā so'rhan yatiḥ sudhīḥ||79||<br/>
<br/>
<br/>
<br/>&#13;
jayaśrīstaṃ mahāsattvaṃ saṃpaśyannevamādiśat|<br/>
<br/>&#13;
sādhu śrṛṇu mahābhāga yathā mayā śrutaṃ guroḥ||80||<br/>
<br/>
<br/>
<br/>&#13;
tathāhaṃ te pravakṣāmi svayambhūtpattisatkathāṃ|<br/>
<br/>&#13;
tadyathā pāṭalīputre pure'śoko narādhipaḥ||81||<br/>
<br/>
<br/>
<br/>&#13;
saddharma sādhanotsāhī triratnasevako'bhavat|<br/>
<br/>&#13;
sa tatra kukkuṭārāme vihāre sugatāśrame||82||<br/>
<br/>
<br/>
<br/>&#13;
upaguptaṃ mahābhijñaṃ vandituṃ samupācaret|<br/>
<br/>&#13;
tadā so'rhan mahābhijñaḥ sarvasaṃghapuraskṛtaḥ||83||<br/>
<br/>
<br/>
<br/>&#13;
sabhāmadhyāsanāsīnastasthau dhyātvā samāhitaḥ|<br/>
<br/>&#13;
tamarhataṃ sabhāsīnaṃ sarvasaṃghapuraskṛtaḥ||84||<br/>
<br/>
<br/>
<br/>&#13;
dṛṣṭvāśokaḥ sa bhūmīndro muditaḥ samupācarat|<br/>
<br/>&#13;
tatra sa sahasopetya sāñjalirarhato yatīn||85||<br/>
<br/>
<br/>
<br/>&#13;
sarvānnatvopaguptaṃ tamaṣṭāṃgaiḥ prāṇamanmudā|<br/>
<br/>&#13;
tatastaṃ gurumarhantaṃ mahotsāhaiḥ yathāvidhiṃ||86||<br/>
<br/>
<br/>
<br/>&#13;
samabhyarcya praṇatvā ca dharmaṃ śrotumupāśrayat|<br/>
<br/>&#13;
tathā tatmantriṇaḥ sarve sāmātyasacivo janāḥ||87||<br/>
<br/>
<br/>
<br/>&#13;
tamarhantaṃ yatinnatvā tatraikāntamupāśrayat|<br/>
<br/>&#13;
tataḥ so'rhan mahābhijño dṛṣṭvā sarvā samāśritān||88||<br/>
<br/>
<br/>
<br/>&#13;
ādimadhyāntakalyāṇaṃ saddharmasamupādiśat|<br/>
<br/>&#13;
tatsaddharmāmṛtaṃ pītvā sarve lokāḥ pravodhitāḥ||89||<br/>
<br/>
<br/>
<br/>&#13;
dharmaviśeṣamājñāya saṃbodhivratamīcchire|<br/>
<br/>&#13;
tataḥ so'pi mahārājaḥ śrutvā taddharmamuttamaṃ||90||<br/>
<br/>
<br/>
<br/>&#13;
saṃbodhisādhanocaryā saṃcarituṃ samaicchata|<br/>
<br/>&#13;
tataḥ sa nṛpatī rājā sāñjaliḥ samupāśritaḥ||91||<br/>
<br/>
<br/>
<br/>&#13;
tamarhantaṃ mahāsattvaṃ natvā paśyaṃ mudāvadat|<br/>
<br/>&#13;
bhadanta śrotumicchāmi saṃbodhisādhanaṃ vrataṃ||92||<br/>
<br/>
<br/>
<br/>&#13;
kutra puṇyatamaṃ kṣatraṃ yatrāśu sidhyate vrataṃ|<br/>
<br/>&#13;
tad bhavān samupādiśya sarvāṃllokān prabodhayan||93||<br/>
<br/>
<br/>
<br/>&#13;
bodhimārge samāyujya saṃcārayitumarhati||<br/>
<br/>&#13;
iti saṃprārthite rājñā śrutvā so'rhan mahāmatiḥ||94||<br/>
<br/>
<br/>
<br/>&#13;
tamaśokaṃ mahīpālaṃ sampaśyannevamabravīt|<br/>
<br/>&#13;
sādhu śṛṇu mahārāja yathā me guruṇoditaṃ||95||<br/>
<br/>
<br/>
<br/>&#13;
tathāhaṃ te pravakṣāmi bodhivrataṃ yadīcchasi|<br/>
<br/>&#13;
sarvakṣatrottamo rājannuttarasyāṃ himālaye||96||<br/>
<br/>
<br/>
<br/>&#13;
nepāle iti vikhyāto yatrāśu sidhyate vrataṃ|<br/>
<br/>&#13;
tatrāpyati mahatpuṇyakṣatraṃ buddhaiḥ praśaṃsitaṃ||97||<br/>
<br/>
<br/>
<br/>&#13;
svayambhūcaityarājasya dharmadhātoḥ samāśrayaṃ|<br/>
<br/>&#13;
tatra yadyatkṛtaṃ karma tattatsaṃsidhyate dutaṃ||98||<br/>
<br/>
<br/>
<br/>&#13;
iti sarvai mahāsattvaiḥ saṃsevitaṃ jinairapi|<br/>
<br/>&#13;
iti vijñāya rājendra sambodhiṃ yadi vāñchasi||99||<br/>
<br/>
<br/>
<br/>&#13;
taccaityaśaraṇaṃ gatvā saṃcarasva susaṃvaraṃ|<br/>
<br/>&#13;
etatpuṇyaviśuddhātmā bhadraśrī sadguṇarddhimān||100||<br/>
<br/>
<br/>
<br/>&#13;
bodhisattvo mahābhijño bhaveḥ sarvahitārthabhṛt|<br/>
<br/>&#13;
tataḥ kramena sambodhiṃ saṃbhāraṃ paripūrayan||101||<br/>
<br/>
<br/>
<br/>&#13;
niḥkleśo'rhañjagannāthāḥ sambuddhapadamāpsyasi|<br/>
<br/>&#13;
iti tenārhatādiṣṭaṃ niśamya sa nṛpo mudā||102||<br/>
<br/>
<br/>
<br/>&#13;
upaguptaṃ guruṃ natvā papracchaivaṃ samādarāt|<br/>
<br/>&#13;
bhadanta śrotumichāmi svayambhūtpatti satkathāṃ||103||<br/>
<br/>
<br/>
<br/>&#13;
kadā svayaṃ samutpannaṃ statsamādeṣṭumarhati|<br/>
<br/>&#13;
iti saṃprārthitaṃ rājñā śrutvā so'rhan yatiḥ surdhīḥ||104||<br/>
<br/>
<br/>
<br/>&#13;
aśokaṃ taṃ mahīpālaṃ sampaśyannevamādiśat|<br/>
<br/>&#13;
sādhu rājan yathādiṣṭaṃ guruṇā me śrutaṃ mayā||105||<br/>
<br/>
<br/>
<br/>&#13;
tathāhaṃ saṃpravakṣāmi śṛṇuṣva tatsamāhitaḥ|<br/>
<br/>&#13;
tadā cāsau jagacchāstā śākyamunistathāgataḥ||106||<br/>
<br/>
<br/>
<br/>&#13;
sarvajño dharmarājo'rhan munīśvaro vināyakaḥ|<br/>
<br/>&#13;
sa sarvaḥ sāṃdhikaiḥ sārddhaṃ janapadeṣu saṃcaran||107||<br/>
<br/>
<br/>
<br/>&#13;
ekasmin samaye tatra nepāle samupācarat|<br/>
<br/>&#13;
gopucchaparvvatapārśve paścime śrīsvayambhūvaḥ||108||<br/>
<br/>
<br/>
<br/>&#13;
pucchāgro'bhidha caityasyasaṃnnidhau sugatāśrame|<br/>
<br/>&#13;
sarvasattvahitārthena pūrṇanduriva bhāsayan||109||<br/>
<br/>
<br/>
<br/>&#13;
saddharmma samupārdeṣṭuṃ vijahāra sasāṃdhikaḥ|<br/>
<br/>&#13;
yadā sa bhagavāñchāstān sattvānāṃ dharmma vṛddhaye||110||<br/>
<br/>
<br/>
<br/>&#13;
saddharmma samupādeṣṭuṃ sabhāsane samāśrayat|<br/>
<br/>&#13;
taṃ dṛṣṭvā tadā tatra mañjuśriyaḥ mamāśrame||111||<br/>
<br/>
<br/>
<br/>&#13;
vihāre vāsinī cūḍābhidhānī brahmacāriṇī|<br/>
<br/>&#13;
arhantī bhikṣuṇī bhadrā saddharmmaguṇavāñchinī||112||<br/>
<br/>
<br/>
<br/>&#13;
suprasannāśrayā śuddhā kāṣāya cīvarāvṛtā|<br/>
<br/>&#13;
divyapūjopacārāṇi samādāya pramoditā||113||<br/>
<br/>
<br/>
<br/>&#13;
tatsaddharmāmṛtaṃ pātuṃ tatrāśu samupācarat|<br/>
<br/>&#13;
tadā tatra mahāsattvā bodhisattvā jinātmajāḥ||114||<br/>
<br/>
<br/>
<br/>&#13;
maitreyapramukhāḥ sarve taddharma śrotumāgatāḥ|<br/>
<br/>&#13;
arhanto bhikṣavaścāpi śrāvakā brahmacāriṇaḥ||115||<br/>
<br/>
<br/>
<br/>&#13;
bhikṣuṇyo brahmacāriṇyaḥ cailakā vratino'pi ca|<br/>
<br/>&#13;
triratnaśaraṇāsīnāścopāsakā upāsikāḥ||116||<br/>
<br/>
<br/>
<br/>&#13;
bauddhabhaktiratāḥ sarve taddharmaśrotumāgatāḥ|<br/>
<br/>&#13;
sarve te samupāyātāstatra sabhāsanāśritaṃ||117||<br/>
<br/>
<br/>
<br/>&#13;
saṃbuddhaṃ taṃ samālokya muditāḥ samupācaran|<br/>
<br/>&#13;
te sarve'bhyarcya taṃ nāthaṃ natvā sāñjalayormudā||118||<br/>
<br/>
<br/>
<br/>&#13;
tatsaddharmāmṛta pātuṃ tatsabhāyāṃ samāśrayan|<br/>
<br/>&#13;
brahmaśakrādayā devāḥ sarve lokādhipā api||119||<br/>
<br/>
<br/>
<br/>&#13;
grahāstārāgaṇāścāpi siddhā vidyādharā api|<br/>
<br/>&#13;
sādhyā rudrāśca gandharvā yakṣaguhyakakinnarāḥ||120||<br/>
<br/>
<br/>
<br/>&#13;
daityendrā rākṣasendrāca nāgendrā garuḍā api|<br/>
<br/>&#13;
evamanyepi lokendrāḥ sarve tatra mudāgatāḥ||121||<br/>
<br/>
<br/>
<br/>&#13;
taṃ munīndraṃ samabhyarcya natvā tatra samāśrayan|<br/>
<br/>&#13;
hāritī yakṣiṇī cāpi bodhisattvānupālinī||122||<br/>
<br/>
<br/>
<br/>&#13;
sā bhavantaṃ tamānasya tatsabhāyāṃ samāśrita|<br/>
<br/>&#13;
atha sa bhagavānañchāstā dṛṣṭvā sarvān samāśritān||123||<br/>
<br/>
<br/>
<br/>&#13;
maitreyaṃ samupāmantrya sampaśyannevamādiśat|<br/>
<br/>&#13;
maitreyemaṃ jagannāthaṃ svayambhūvaṃ jinālayaṃ||124||<br/>
<br/>
<br/>
<br/>&#13;
dharmadhātuṃ triratnāyaṃ paśyadhvaṃ yūyamādarāt|<br/>
<br/>&#13;
bhajadhvaṃ śraddhayā nityaṃ gatvātra śaraṇaṃ mudā||125||<br/>
<br/>
<br/>
<br/>&#13;
bodhicaryāvrataṃ dhṛtvā saṃcarante jagaddhite|<br/>
<br/>&#13;
śraddhayā ye bhajantyatra śaraṇaṃ samupāśritāḥ||126||<br/>
<br/>
<br/>
<br/>&#13;
bodhicaryāvrataṃ dhṛtvā saṃcarante jagaddhite|<br/>
<br/>&#13;
sarve vimuktapāpāste pariśuddha trimaṇḍalāḥ||127||<br/>
<br/>
<br/>
<br/>&#13;
bodhisattvā mahābhijñāḥ bhaveyuḥ sadguṇāśrayāḥ|<br/>
<br/>&#13;
bhadraśrīsukhasampannaścaturbrahmavihārikāḥ||128||<br/>
<br/>
<br/>
<br/>&#13;
sarvasattva hitodyuktāḥ saṃbodhivratacāriṇaḥ|<br/>
<br/>&#13;
na kvāpi durgatiṃyāyuḥ sadā sadgatisaṃbhavāḥ||129||<br/>
<br/>
<br/>
<br/>&#13;
triratnabhajanotsāhāḥ saddharmmasādhanodyamāḥ|<br/>
<br/>&#13;
tataḥ pravrajyā saṃbuddhaśāsane śaraṇaṃ gatāḥ||130||<br/>
<br/>
<br/>
<br/>&#13;
brahmacaryāṃ vrataṃ dhṛtvā saṃcareran samāhitāḥ|<br/>
<br/>&#13;
tataste nirmalātmāno niḥkleśāḥ vijitendriyāḥ||131||<br/>
<br/>
<br/>
<br/>&#13;
trividhāṃ bodhimāsādha sambuddhapadmāpnuyuḥ|<br/>
<br/>&#13;
evaṃ vijñāya ye martyā vāñchanti saugataṃ padaṃ||132||<br/>
<br/>
<br/>
<br/>&#13;
te bhajantu sadātraiva śraddhayā śaraṇāśritāḥ|<br/>
<br/>&#13;
ityādiṣṭaṃ munīndreṇa niśamya te sabhāśritāḥ||133||<br/>
<br/>
<br/>
<br/>&#13;
sarve lokāḥ pramodantastathā bhajitumīcchīre|<br/>
<br/>&#13;
maitreyaḥ sa tato dhīmān bodhisattva hi moditaḥ||134||<br/>
<br/>
<br/>
<br/>&#13;
samutthāya munīndrasya purataḥ samupācaran|<br/>
<br/>&#13;
udvahannuktarāsaṃgaṃ praṇatvā taṃ munīśvaraṃ||135||<br/>
<br/>
<br/>
<br/>&#13;
jānubhyāṃ bhuvi saṃghāya sāñjaliretamavravīta|<br/>
<br/>&#13;
bhagavān nāthaḥ sarvajña dharmadhātujinālayaḥ||136||<br/>
<br/>
<br/>
<br/>&#13;
kadāyaṃ svayaṃmutpanna stansamādeṣṭumarhati|<br/>
<br/>&#13;
iti saṃprārthite tena maitreyeṇa mahātmanā||137||<br/>
<br/>
<br/>
<br/>&#13;
bhagavantaṃ mahāvijñaṃ saṃpaśyannevamādiśata|<br/>
<br/>&#13;
sādhu śṛṇu samādhāya maitreyo'sya svayambhūvaḥ||138||<br/>
<br/>
<br/>
<br/>&#13;
samutpattikathāṃ vakṣe sarvalokābhibodhane|<br/>
<br/>&#13;
purāsmin bhadrakalpe'bhūd vipaśvī nāma sarvavit||139||<br/>
<br/>
<br/>
<br/>&#13;
jagachāstā munīndro'rhan dharmmarājastathāgataḥ|<br/>
<br/>&#13;
aśīti varṣa sāhasra paramāyūṃṣi yadā nṛṇāṃ||140||<br/>
<br/>
<br/>
<br/>&#13;
tadāhaṃ satya dharmmākhyā bodhisattvā'bhavaṃt kila|<br/>
<br/>&#13;
yadā sa bhagavāñchāstā vandhumatyāḥ puro'ntike||141||<br/>
<br/>
<br/>
<br/>&#13;
vihāre dharmmamādiśca vijahāra sasāṃdhikaḥ|<br/>
<br/>&#13;
tadāhaṃ taṃ jagannāthamārādhya samupasthitaḥ||142||<br/>
<br/>
<br/>
<br/>&#13;
tadātrā bhūtsaptakośa vyāyāmavistaro hradaḥ|<br/>
<br/>&#13;
tadanuśāsanāṃ dhṛtvā prācaraṃ bodhi samvaraṃ||143||<br/>
<br/>
<br/>
<br/>&#13;
aṣṭāṃga guṇa sampannaḥ jalāśrayo nagāvṛtaḥ|<br/>
<br/>&#13;
padmotpalādi saugandhi nānā puṣpa praśobhitaḥ||144||<br/>
<br/>
<br/>
<br/>&#13;
haṃsa sārasa kāḍamba pramukha pakṣimaṇḍitaḥ|<br/>
<br/>&#13;
tīropāntanagāruha sarvarttu puṣpitairdrumaiḥ||145||<br/>
<br/>
<br/>
<br/>&#13;
phalauṣadhādi bṛkṣaiśca samantāt parimaṇḍitaḥ|<br/>
<br/>&#13;
mīnakacchapamaṇḍūkapramukha jalavāsināṃ||146||<br/>
<br/>
<br/>
<br/>&#13;
jantūnāṃ nilayo'gādhaḥ sarvanāgādhipālayaḥ|<br/>
<br/>&#13;
tatra sarvāhirājendraḥ karkkoṭakābhidho mahān||147||<br/>
<br/>
<br/>
<br/>&#13;
evaṃ tadā mahā tīrthaḥ puṇyāmṛtāśrayo vabhau|<br/>
<br/>&#13;
sadā tratridaśāḥ saddharmapsarobhiḥ pramoditāḥ||148||<br/>
<br/>
<br/>
<br/>&#13;
snātvā saṃkrīḍamānāḥ satsaukhyaṃ bhuktvā divaṃ yayuḥ|<br/>
<br/>&#13;
tathā brahmādayaḥ sarve maharṣayastapaśvinaḥ||149||<br/>
<br/>
<br/>
<br/>&#13;
snāna saṃdhyādikaṃ karmma kṛtvā saṃsevire sadā|<br/>
<br/>&#13;
evaṃ lokādhipāścāpi snātvātra sarvadā mudā||150||<br/>
<br/>
<br/>
<br/>&#13;
svasva kule samabhyarcya mahotsāhairnisevire|<br/>
<br/>&#13;
evaṃmanyepi lokāśca vratino brahmacāriṇaḥ||151||<br/>
<br/>
<br/>
<br/>&#13;
snātvātra saṃvaraṃ dhṛtvāḥ pūtātmāno divaṃ yayuḥ|<br/>
<br/>&#13;
bodhisattvā tathānaike snānadānavrataṃ mudā||152||<br/>
<br/>
<br/>
<br/>&#13;
kṛtvātra vimalātmānaḥ samācārañjagaddhite|<br/>
<br/>&#13;
evaṃ sarve munīndraiśca snāna vratādi bījaṃphalaṃ||153||<br/>
<br/>
<br/>
<br/>&#13;
mahatpuṇyataraṃ śreṣṭhamākhyātaṃ bodhisādhanaṃ|<br/>
<br/>&#13;
yatra snātvā triratnānāṃ śaraṇe samupāśritāḥ||154||<br/>
<br/>
<br/>
<br/>&#13;
bodhicaryā vrataṃ dhṛtvā prācaranta jagaddhite|<br/>
<br/>&#13;
te āśu vimalātmāno bhadraśrīsatguṇānvitāḥ||155||<br/>
<br/>
<br/>
<br/>&#13;
bodhisattvāḥ mahāsattvā vabhūvuḥ sugatātmajāḥ|<br/>
<br/>&#13;
kecinniḥ kleśitātmāno bhavasaṃcāre nispṛhāḥ||156||<br/>
<br/>
<br/>
<br/>&#13;
śrāvakabodhisattvamāsādya babhūvu brahmacāriṇaḥ|<br/>
<br/>&#13;
kecicca nirmalātmāno saṃsāre viratāśrayāḥ||157||<br/>
<br/>
<br/>
<br/>&#13;
pratyekabodhimāsādya sunirvṛtiṃ samāyayuḥ|<br/>
<br/>&#13;
kecit saṃbodhicittaṃ ca prāpya saddharmalālasāḥ||158||<br/>
<br/>
<br/>
<br/>&#13;
bodhicaryāvrataṃ dhṛtvā samācarañjagaddhite|<br/>
<br/>&#13;
kecit sarve bhuktvā divyakāmasukhānyapi||159||<br/>
<br/>
<br/>
<br/>&#13;
saddharmaguṇasaṃraktāḥ prācaran sarvadā śubhe|<br/>
<br/>&#13;
kecit sarve mahīpālāḥ sunīti dharmacāriṇaḥ||160||<br/>
<br/>
<br/>
<br/>&#13;
kṛtvā sattvahitārthāni yayurante jinālayaṃ|<br/>
<br/>&#13;
ahamapi tadā tatra snātvācaraṃ vrataṃ sadā||171||<br/>
<br/>
<br/>
<br/>&#13;
etatpuṇyaviśuddhātmā drutaṃ sambodhimāptavān|<br/>
<br/>&#13;
yaiścāpyasya jalaṃ pītaṃ te'pi nirmuktapātakāḥ||162||<br/>
<br/>
<br/>
<br/>&#13;
pariśuddhāśayā bhadrā babhūvu bodhibhāginaḥ|<br/>
<br/>&#13;
evamasau mahātīrthaḥ sarvairapi munīśvaraiḥ||163||<br/>
<br/>
<br/>
<br/>&#13;
samadhiṣṭhāpito'dyāpi praśaṃsito mahītale|<br/>
<br/>&#13;
tatra paścāt svayaṃ dharmadhāturutpatsyate dhruvaṃ||164||<br/>
<br/>
<br/>
<br/>&#13;
ityādiśya munīndrau'sau bhūyā erevaṃ samādiśat|<br/>
<br/>&#13;
tadā tatra samupanne dharmadhātau jinālaye||165||<br/>
<br/>
<br/>
<br/>&#13;
nirutpātaṃ śubhotsāhaṃ pravartiṣyati sarvadā|<br/>
<br/>&#13;
sarve lokāśca taṃ dṛṣṭvā dharmadhātuṃ svayambhūvaṃ||166||<br/>
<br/>
<br/>
<br/>&#13;
śraddhayā śaraṇaṃ gatvā prabhajiṣyanti sarvadā|<br/>
<br/>&#13;
tadetatpuṇyaliptāste sarve lokāḥ śubhendriyāḥ||167||<br/>
<br/>
<br/>
<br/>&#13;
bhadraśrī satsukhaṃ bhuktvā yāsyantyante jinālayaṃ|<br/>
<br/>&#13;
ityādiṣṭaṃ munīndreṇa vipaśvinā niśamyate||168||<br/>
<br/>
<br/>
<br/>&#13;
sarve sabhāśritā lokāḥ prābhyanandan pravodhitāḥ|<br/>
<br/>&#13;
iti vipaśvinā śāstā samādiṣṭaṃ śrutaṃ mayā||169||<br/>
<br/>
<br/>
<br/>&#13;
tathā yuṣmatprodhārtha samākhyātaṃ pravuddhyatāṃ|<br/>
<br/>&#13;
ityādiṣṭaṃ munīndreṇa śrīghanena niśamyate||170||<br/>
<br/>
<br/>
<br/>&#13;
maitreyādi samālokāḥ sarve'pi saṃprasedire|<br/>
<br/>
<br/>
<br/>&#13;
iti svayambhūdharmadhātu samutpatti nidānakathā prathamo'dhyāyaḥ samāptaḥ|
                        </div>